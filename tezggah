GİZLİLİK POLİTİKASI
1. Varlab Yazılım A.Ş. (“Tezggah” veya “Şirket”), Satıcılara kendi internet sitelerinden, sosyal medya hesapları ve blogları üzerinden satışa sundukları ürünlerin alıcılar tarafından satın alınmasına platform sağlayan bir elektronik ticaret çözümü olarak hizmet vermektedir.

2. Tezggah, Kullanıcıların (“Satıcılar ve Alıcılar”) gizliliği korumak ve kullanılmakta bulunan teknolojik altyapıdan en üst seviyede yararlanmalarını sağlayabilmek amacıyla kişisel bilgi ve veri güvenliği hususunda gizlilik ilkeleri benimsemiştir. Bu gizlilik ilkeleri, www.tezggah.com alan adlı internet sitesi (“İnternet Sitesi”) vasıtası ile kişisel verilerle sınırlı olmamak üzere veri toplanması ve/veya verilerin kullanımı konusunda uygulanmak üzere belirlenmiştir. Hizmetlerimizin hızlı, kolay ve güvenilir şekilde sunulması maksadıyla Tezggah’e Kullanıcılar tarafından sağlanan kişisel verilerin işlenmesi ve üçüncü kişilere aktarılması gereklidir. Bu kapsamda, Tezggah ile paylaşılan kişisel veriler, Türkiye Cumhuriyeti Anayasası başta olmak üzere, 6698 sayılı Kişisel Verilerin Korunması Kanunu (“KVKK”), 6563 sayılı Elektronik Ticaretin Düzenlenmesi Hakkında Kanun, Türk Ceza Kanunu ve ilgili mevzuatta yer alan hükümlere uygun şekilde işlenmektedir.

3. Tezggah’in sunduğu Hizmetler kapsamında kişisel veriler Anayasa’nın 20. maddesine ve KVKK’nın 4. maddesine uygun olarak;

- Hukuka ve dürüstlük kurallarına uygun,
- Doğru ve güncel olarak,
- Belirli, açık ve meşru amaçlar güderek,
- İşleme amaçlarıyla bağlantılı,
- Sınırlı ve ölçülü bir biçimde,

Kanunlarda öngörülen veya kişisel veri işleme amacının gerektirdiği süre kadar muhafaza etmek suretiyle, KVKK’nın 5. ve 6. maddesinde belirtilen şartlardan bir veya birkaçına dayanarak işlenmekte ve aktarılmaktadır.

4. Kişisel veriler, Tezggah tarafından verilen hizmetlerin amaçlarıyla orantılı olarak, Tezggah’in faaliyetlerini sürdürmesi, daha iyi hizmet vermesini sağlamak, verdiği hizmetin kalitesini ölçmek ve geliştirmek, müşterilerimizin ve çalışanlarımızın tercih ve ihtiyaçlarını tespit etmek, iş başvurularını işleme almak ve değerlendirmek, Şirketimiz ile iş ilişkisi kurmuş kişilerle iletişimi sağlamak, yürürlükteki mevzuata uygun davranmak, elektronik posta ile bülten göndermek ve bildirimlerde bulunmak amaçlarıyla yürürlükteki mevzuata uygun şekilde açık rıza alınmak koşulu ile veya yürürlükteki mevzuat kapsamında açık rıza alınması gerekmemesi halinde açık rıza alınmaksızın işlenmektedir. Bu kapsamda Tezggah, mevzuatın izin verdiği durumlarda ve ölçüde Kullanıcılara ilişkin kişisel bilgileri kaydedebilecek, saklayabilecek, güncelleyebilecek, üçüncü kişilere açıklayabilecek, devredebilecek, sınıflandırabilecek ve işleyebilecektir.

5. Kullanıcılar, Tezggah’e üye olurken ad, soyadı, açık adres, telefon numarası, elektronik posta adresi ve benzeri kişisel bilgiler ile tercihleri doğrultusunda verdikleri banka ve ödeme bilgileri Şirket ile paylaşmaktadır. Şirket, Kullanıcılar tarafından verilen bu bilgileri sözleşme ilişkisi boyunca başkaca bir onaya gerek olmaksızın ve hesabın kapatılmasını takiben 10 (on) yıldan uzun süreli olmamak üzere Tezggah’i kullanma amaçlarınıza uygun olarak işleyebilir ve/veya kullanabilmektedir. Kullanıcılar tarafından verilen kişisel bilgiler kural olarak gizli bilgidir ve 6698 sayılı Kişisel Verilerin Korunması Kanunu uyarınca kişisel veri olarak kabul edilmektedir. Bu bilgiler Şirket tarafından gizli tutulur ve aksi ayrıca ve açıkça belirtilmedikçe Şirket tarafından üçüncü kişilere açıklanmaz ve üçüncü kişilerle paylaşılmaz.

6. Satıcılar ve Alıcılar kendileriyle ilgili bazı kişisel bilgileri (ad, soyadı, kurum bilgileri, telefon, posta adresi ve/veya e-posta adresi ve benzeri) Tezggah üzerindeki çeşitli alanların doldurulması suretiyle Şirket’e iletirler. Şirket, Kullanım Koşulları ve Üyelik Sözleşmesi ile belirlenen amaçlar ve kapsam dışında da talep edilen bu bilgileri Şirket veya işbirliği içinde olduğu kişiler tarafından kişisel bilgiler anonim tutulmak suretiyle kullanabilir. Bu kapsamda Şirket, Kullanıcılar tarafından sağlanan her türlü bilgi ve veriyi 6698 sayılı Kişisel Verilerin Korunması Kanunu’na ve yürürlükteki ikincil mevzuata uygun olarak anonim hale getirmek sureti ile Kullanıcılar’ın kişisel bilgilerini, başkaca verilerle eşleştirilerek dahi hiçbir şekil ve surette kimliği belirlenebilir bir gerçek kişi ile ilişkilendirilemeyecek şekilde muhafaza edebilir ve bu kapsamda anonimleştirilmiş verileri istatistiki değerlendirmeler, pazar araştırmaları ve benzeri amaçlarla dilediği şekilde kullanabilir.

7. Kullanıcılar tarafından sağlanan kişisel bilgiler, Satıcılar ve Alıcılar’la herhangi bir sebeple iletişime geçmek amacıyla da kullanılabilir. Bu kapsamda, Satıcılar ve Alıcılar Şirket’in talep ettiği bilgileri vererek Şirket’in bu bilgileri kendileri ile iletişime geçmek amacıyla kullanabileceğini kabul ve beyan ederler.

8. Satıcılar ve Alıcılar tarafından sağlanan bilgiler veya Tezggah üzerinden yapılan işlemlerle ilgili bilgiler; Şirket ve işbirliği içinde olduğu kurum ya da kişiler tarafından, Kullanım Koşulları ve Üyelik Sözleşmesi ile belirlenen amaçlar ve kapsam dışında da, Kullanıcının kimliği açığa vurulmadan, anonimleştirilmek sureti ile çeşitli istatistiki değerlendirmeler, pazar araştırmaları ve benzeri amaçlarla kullanılabilir.

9. Kullanıcılar’ın kişisel verileri, KVKK’da belirtilen kurallar ve işbu Aydınlatma Metni’nde belirtilen amaçlar dahilinde, kural olarak, ilgili kişilerin açık rızası bulunmaksızın üçüncü kişilere aktarılmamaktadır. Bununla birlikte, kişisel veri işleme amaçları doğrultusunda gerekli güvenlik önlemlerini de almak sureti ile kişisel veriler yurt içindeki ve yurt dışındaki üçüncü kişilere, iş ortaklarımıza, ifa yardımcılarımıza ve sunduğumuz hizmet ve faaliyet amacımız doğrultusunda ya da ilgili mevzuatın öngördüğü durumlarda düzenleyici denetleyici kurumlara ve de resmi mercilere aktarılabilecektir. Tezggah’in kullanımı kapsamında Kullanıcılar tarafından sağlanacak bilgiler KVKK’ya uygun olarak Şirket tarafından işlenecektir. Bu kapsamda Şirket, Kullanıcılar tarafından sağlanacak kişisel bilgileri, sözleşme ilişkisi içinde olduğu üçüncü kişiler dışında, kredi kartı hizmet sağlayıcı, ödeme hizmet sağlayıcı, internet servis sağlayıcı, mobil uygulama ve internet sitesi yazılım bakım ve destek hizmetleri sağlayan gerçek ve tüzel kişilerle paylaşabilir.

10. Tezggah, çevrimiçi servisleri, interaktif uygulamaları, e-posta mesajları ve reklamları, çerezleri ve diğer teknolojileri kullanabilir. Bu teknolojiler ile, Kullanıcılar tarafından Tezggah ile paylaşılan bilgiler ile kamuya açık bilgileri karşılaştırabilir; cihazın işletim sistemi, işletim sistemi dili, işlemci tipi, tarayıcı sürümü, cihazın lokasyonu, saat dilimi, IP adresi ve benzeri bilgileri tespit edebilir. Ayrıca, Şirket veya yetkilendireceği üçüncü kişiler, Satıcılar’ın ve Alıcılar’ın Internet Protokol (IP) adresini, sistemle ilgili sorunların tanımlanması ve çıkabilecek teknik sorunların çözülebilmesi için gerekli olması halinde tespit edebilir ve bunları kullanabilir.

11. Şirket, Satıcılar’ın ve Alıcılar’ın Tezggah’i kullanımı hakkındaki bilgileri teknik bir iletişim dosyacığı (çerez) kullanarak elde edebilir. Çerez adı verilen dosyacıklar, ana bellekte saklanmak üzere bir internet sitesinin kullanıcının tarayıcısına (browser) gönderdiği küçük metin dosyalarıdır. Çerez bir internet sitesi hakkında durum ve tercihleri saklayarak kullanımı kolaylaştırır. Çerezler, site ziyaretleri konusunda istatistiki bilgi elde etmeye ve Satıcılar ve Alıcılar için özel tasarlanmış reklam ve sair dinamik içerik üretilmesinde yardımcı olur. Kullanıcılar, istedikleri zaman tarayıcılarından bu çerezleri kaldırabilir ve reddedebilirler.

12. Tezggah, hizmetlerini işletmek ve geliştirmek için Kullanıcılar’ın kişisel bilgilerini toplar ve kullanır. Bu kullanımlar Kullanıcılar’a daha etkin Müşteri hizmeti sunma, aynı bilgileri tekrar tekrar girme gerekliliğini ortadan kaldırarak uygulama ve hizmetlerin kullanımını kolaylaştırma, uygulamamızı ve hizmetlerimizi geliştirme amacına yönelik araştırma ve çözümleme gerçekleştirme ve Kullanıcılar’ın ilgi ve tercihlerine uygun olarak özelleştirilmiş içerik görüntülemeyi içerebilir. Özel nitelikli kişisel veriler (din, mezhep, etnik köken, ırk vs.) Tezggah tarafından Kullanıcılar’ın açık rızaları bulunmaksızın talep edilmeyecek ve işlenmeyecektir.

13. Satıcı hesaplarına ilişkin şifreler, üçüncü kişilerle paylaşılmamalı ve üçüncü kişilerce tahmin edilemeyecek şekilde formüle edilmelidir. Satıcılar’ın şifre ve hesaplarına ilişkin diğer bilgileri üçüncü kişilerle paylaşması halinde hesap adına yapılan tüm işlemlerden Satıcı sorumlu olacaktır. Hesabın ve/veya şifrenin güvenliğine ilişkin herhangi bir güvenlik açığı teşkil eden durumun söz konusu olması halinde Satıcılar derhal Şirket ile bağlantıya geçmekle yükümlüdür.

14. Kullanıcılar’ın kişisel verileri yalnızca Tezggah’in faaliyet konusu kapsamında ve toplama amaçları doğrultusunda toplanacak, işlenme amaçlarının gerektirdiği süreler ve/veya yürürlükteki mevzuatta öngörülen süre boyunca saklanabilecek, KVKK’da belirtilen kuralları aşar şekilde işlenmeyecek ve işlenmesini gerektiren sebeplerin ortadan kalkması halinde, yürürlükteki diğer mevzuattan doğan saklama mecburiyeti bulunan haller saklı olmak üzere, resen veya ilgili kişi sıfatıyla Kullanıcılar’ın talebi üzerine silinecek, yok edilecek veya anonim hale getirilecektir.

15. Belirli durumlarda Şirket, işbu Aydınlatma Metni ve Gizlilik Politikası’nda açıkça belirtilen durumların ve/veya kişilerin dışında Satıcılar’a ve/veya Alıcılar’a ilişkin bilgileri üçüncü kişilere açıklayabilir. Bu durumlar bu sayılanlarla sınırlı sayıda olmamak üzere; yürürlükteki mevzuat ile getirilen sorumluluklara uymak, Kullanım Koşulları ve Üyelik Sözleşmesi ile eklerinin gereklerini yerine getirmek ve yetkili otorite tarafından ilgili mevzuata göre yürütülen bir araştırma amacıyla kullanıcılarla ilgili bilgi talep edilmesi için bilgi vermenin gerekli olduğu haller ile 6698 sayılı Kişisel Verilerin Korunması Kanunu’nda sayılan diğer istisnai durumlardır.

16. Kullanıcılar, Tezggah’e Üye olmaları sebebiyle; kişisel verilerinin işlenip işlenmediğini sorgulama, işlenmişse bu konuda bilgi talep etme, kişisel verilerini işlenme amacını ve amacına uygun kullanılıp kullanılmadığını, yurt içi veya yurtdışına aktarılıp aktarılmadığını sorgulama, kişisel verilerine ilişkin herhangi bir eksiklik veya yanlışlık bulunması halinde bu yanlışlığın giderilmesini isteme; kişisel verilerin silinmesini veya yok edilmesini isteme ve bu durumun kişisel verilerin aktarıldığı üçüncü kişilere de bildirilmesini talep etme haklarını haizdir.

17. Yürürlükteki mevzuattan doğan bu hakları kullanmak için, Kullanıcılar, bu yöndeki talebini KVKK’nın 13. maddesi doğrultusunda, Tezggah’in aşağıda belirtilen adresine; adı ve soyadı ve de imzası ile, Türkiye Cumhuriyeti vatandaşı ise T.C. kimlik numarası, Türkiye Cumhuriyeti vatandaşı değil ise uyruğu, pasaport numarası veya varsa kimlik numarası, tebligata esas yerleşim yeri veya iş yeri adresi, bildirime esas elektronik posta adresi ve telefon numarası ve de talep konusunu ve kimliğinizi tespite yarayan gerekli bilgi ve belgeleri eklemek sureti ile yazılı olarak başvuruda bulunabilirler. Başvurular Tezggah tarafından değerlendirilecek ve otuz gün içinde ücretsiz olarak sonuçlandırılacaktır.

KVKK’nın 11. maddesi kapsamındaki başvurular için:
- Veri Sorumlusu: Varlab Yazılım A.Ş.
- Adres: Çakmak Mh. Türkgücü Sk. 11/14 Ümraniye / İstanbul
